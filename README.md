Az "Igyál komám" szőlészetben is kopogtat a tavasz. Mint tudjuk a szőlő szereti a gondoskodást, a munkát, de leginkább a munkást, amit rendszerint jó terméssel hálál meg. Sok segítőre van szüksége a szőlészetnek, így a munkára jelentkezőknek egy alkalmazás készül.

Azok jelentkezését várja a gazdaság akik a tavaszi szezon heteiben tudnak munkát vállalni. A jelentkezés során meg kell adni a nevüket és azt, hogy a hét mely napjain tudnak menni dolgozni. A napokat ilyen formában adják meg: hétfő szerda csütörtök. A jelentkezők helyközzel választják el a napokat. A gazdaságnak megvan, hogy melyik napokon(hétfőnként, keddenként stb), hány munkásra van szüksége. Ha egy napon már betelt a létszám, akkor arra a napra már ne fogadjon el jelentkezőt az alkalmazás.

A jelentkezők adatait fájlban tároljuk, az adatfelvételen túl legyen lehetőségünk az adatokon módosítani, törölni és napi vagy teljes listát készíteni a jelentkezőkről.

Az input.txt fájlban az első 7 sorban a hét napjaira beosztott dolgozók azonosítója található. Amennyiben 0 az értéke, az a hely még szabad. A további sorokban az azonosító-jelentkező neve párosok foglalnak helyet.
